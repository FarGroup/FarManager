
                    The Far File and Archive Manager
                      (Menedżer Plików i Archiwów)
                    ~~~~~~~~~~~~~~~~~~~~~~~~~~~~~~~~
                  Jak zainstalować/odnistalować wtyczki
                    ~~~~~~~~~~~~~~~~~~~~~~~~~~~~~~~~

Ten dokument zawiera instrukcje dla następujących procedur:

1. Instalacja wtyczki

2. Usuwanie wtyczki

3. Aktualizacja wtyczki


INSTALACJA WTYCZKI
~~~~~~~~~~~~~~~~~~
1. Przeczytaj dokumentację wtyczki (file_id.diz, readme.txt, whatsnew.txt
   doc\*.*, itp.), aby znaleźć instrukcję instalacji, minimalną wersję Far
   wymaganą do poprawnego działania wtyczki, itd.

   Zainstaluj wtyczkę w opisany tam sposób.

2. Jeżeli w dokumentacji nie zawarto opisu instalacji, lub niemożliwe było
   zainstalowanie jej zgodnie z instrukcją, zainstaluj wtyczkę w następujący
   sposób:

   a) Utwórz podfolder o dowolnej nazwie w folderze Plugins w folderze
      gdzie zainstalowano Far.

   b) Skopiuj zawartość archiwum dystrybucyjnego do tego folderu (należy
      skopiować przynajmniej pliki *.dll, *.hlf, *.lng).

   c) Uruchom ponownie Far manager.

   Jeżeli operacja się powiedzie, wtyczka doda pozycję do menu wtyczek
   lub wykona niezbędne funkcje opisane w dokumentacji.

   d) Wciśnij F1 na następnie Shift-F2, wybierz z listy temat odpowiadający
      zainstalowanej wtyczce i dokładnie przeczytaj jej zawartość.

   e) Otwórz menu konfiguracji zainstalowanej wtyczki (F9,
      Opcje -> Konfiguracja tyczek) i, jeżeli jest to możliwe, skonfiguruj
      ją.

3. Wskazówka: aby klawisze skrótów w menu wtyczek (F11) nie zmieniały się
   po zmianie na liście wtyczek, należy nadać samodzielnie skrót naciskając
   klawisz F4 w tym menu. 

USUWANIE WTYCZKI
~~~~~~~~~~~~~~~~
1. Przeczytaj dokumentację (pomoc, readme.txt, doc\*.*, itp.), aby odszukać
   instrukcję usunięcia wtyczki. Usuń ją w opisany tam sposób.

2. Jeżeli w dokumentacji nie ma instrukcji usuwania, lub usunięcie wtyczki
   zgodnie z instrukcją nie było możliwe, usuń wtyczkę w następujący sposób:

   a) Jeżeli uruchomionych jest kilka instancji Far Manager, należy zamknąć
      wszystkie oprócz jednej.

   b) Przenieś (F6) podfolder wtyczki z folderu wtyczek (domyślnie jest to
      folder Plugins w folderze gdzie zainstalowano Far Manager), do innego
      folderu na tym samym dysku (np. poziom wyżej niż folder gdzie
      zainstalowano Far Manager).

   c) Jeżeli folder został pomyślnie przeniesiony, zrestartuj Far i przejdź
      do punktu 'e' instrukcji.

   d) Jeżeli wtyczka zablokowała swój folder roboczy i przeniesienie wtyczki
      nie było możliwe:

      - zamknij Far Manager

      - uruchom nową instancję Far Manager z przełącznikiem "/p" z wiersza
        poleceń (Far Manager zostanie uruchomiony bez wtyczek).

   e) Usuń folder zawierający wtyczkę, która ma zostać usunięta.

   f) Jeżeli po usunięciu wtyczki zauważysz dziwne zachowanie Far Manager
      (np. nieprawidłowa lista wtyczek w menu pod klawiszem F11, awarie,
      itp.) należy wyczyścić pamięć podręczną wtyczek:
      Far.exe /clearcache

AKTUALIZACJA WTYCZKI
~~~~~~~~~~~~~~~~~~~~
Czasami zachodzi potrzeba zainstalowania nowych wersji istniejących wtyczek.
Najprostszym sposobem jest usunięcie starej wersji, a następnie zainstalowanie
nowej wersji (zobacz poprzednie rozdziały). Jednak ta procedura nie zawsze
jest satysfakcjonująca, ponieważ może doprowadzić do utraty istniejących
ustawień dla danej wtyczki. Z tego powodu aktualizację wtyczki lepiej
przeprowadzić w następujący sposób:

1. Przeczytaj dokumentację nowej wersji wtyczki (file_id.diz, readme.txt,
   whatsnew.txt, doc\*.*, itp.), aby dowiedzieć się jak zainstalować nową
   wersję. Zaktualizuj wtyczkę w opisany tam sposób.

2. Jeżeli dokumentacja nie zawiera instrukcji aktualizacji wtyczki, lub
   aktualizacja wg instrukcji nie była możliwa do przeprowadzania,
   zaktualizuj wtyczkę w następujący sposób:

   a) Wykonaj instrukcje 'a' do 'd' z części "Usuwanie wtyczki" opisanej
      powyżej.

   b) Jeżeli stary folder nie zawiera dodatkowych plików konfiguracyjnych,
      danych lub innych ważnych plików, można go bezpiecznie usunąć,
      ale lepiej zachować go na jakiś czas w innej lokalizacji, aby ułatwić
      cofnięcie do starszej wersji jeżeli nowa wersja będzie z jakiegoś
      powodu niezadowalająca.

   c) Utwórz folder o tej samej nazwie, jak folder starej wersji w podfolderze
      Plugins folderu, w którym zainstalowany jest Far.

   d) Skopiuj zawartość archiwum dystrybucyjnego do tego folderu (należy
      skopiować przynajmniej pliki *.dll, *.hlf, *.lng).

   e) W razie potrzeby, skopiuj tam wszystkie dodatkowe pliki konfiguracyjne,
      dane lub inne ważne pliki z folderu starej wersji wtyczki.

   f) Wykonaj instrukcja 'c' do 'e' z części "Instalacja wtyczki" opisanej
      powyżej.

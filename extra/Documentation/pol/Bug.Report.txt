
                    The Far File and Archive Manager
                      (Menedżer Plików i Archiwów)
                    ~~~~~~~~~~~~~~~~~~~~~~~~~~~~~~~~
               Raportowanie problemów i wsparcie techniczne
               ~~~~~~~~~~~~~~~~~~~~~~~~~~~~~~~~~~~~~~~~~~~~

Przestrzegając poniższych prostych zasad, masz największe szanse
na pomyślne rozwiązanie Twoich problemów.

1. Upewnij się, że napotkany problem nie jest zwykłą sytuacją lub znanym
problemem: zobacz pomoc Far, FAQ (najczęściej zadawane pytania), Informacje
techniczne i CoNowego. Jeżeli jest to możliwe, poszukaj odpowiedzi w sieci
internet (linki do zasobów znajdują się w rozdziale "Przegląd możliwości
wtyczek").
Tylko gdy problem nie jest znany, przejdź do punktu 2, w przeciwnym razie
nie ma potrzeby generowania dodatkowej pracy, która w żaden sposób
nie stymuluje programistów lecz rozprasza ich uwagę.

2. Ponieważ Far jest powszechnie używany z wtyczkami, najpierw należy
zlokalizować źródło problemu.

2.1. Uruchom Far bez wtyczek. Możesz to zrobić poleceniem "far.exe /p".
Spróbuj odtworzyć sytuację, w której wystąpił problem. Jeżeli problem
będzie się powtarzał, warto sensownie poinformować twórców programu
o problemie (patrz krok 3).

2.2. Jeżeli problem nie występuje jeżeli Far jest uruchomiony bez wtyczek,
musisz dowiedzieć się, która wtyczka jest odpowiedzialna za wystąpienie
problemu.
Aby tego dokonać, można np. usuwać po kolei wtyczki, zaczynając od ostatnio
zainstalowanych i za każdym razem sprawdzać czy problem nadal występuje.
Jeżeli udało Ci się znaleźć wtyczkę powodującą problem, a wtyczka nie jest
dołączona do dystrybucji Fat, należy zgłosić problem autorowi wtyczki.

2.3. Jeżeli znaleziona "zła" wtyczka jest dołączona do dystrybucji Far,
lub nie udało Ci się znaleźć, która wtyczka jest potrzebna do odtworzenia
problemu, poinformuj programistów Far (patrz krok 3). Jeżeli problem
występuje we wtyczce MultiArc/ArcLite, patrz krok 4. Jeżeli problem
dotyczy wtyczki FTP, patrz krok 5.

3. Poinformuj Grupę Far o problemie (kontakty znajdują się w pliku File_id.diz).

3.1. Przy zgłaszaniu problemu należy uwzględnić następujące zasady:
   - Wyodrębnij warunki, w których pojawia się problem, tak dokładnie
     jak możesz - pomoże to szybciej znaleźć przyczynę. Staraj się
     nie podawać mało istotnych informacji (np. nie wymieniaj wszystkich
     zainstalowanych wtyczek, jeżeli nie jest to konieczne do odtworzenia
     problemu).
   - Upewnij się, że problem jest spowodowany przez makropolecenia, które
     mogłeś nagrać. Wciśnij Ctrl-. (Ctrl-kropka), aby wyłączyć
     makropolecenia i spróbuj odtworzyć problem.
   - Jeżeli jest to możliwe, spróbuj odtworzyć problem na różnych wersjach
     Far, Windows, innych komputerach i z różnymi ustawieniami Far.
     Dołącz raport z tych prób do wiadomości ze zgłoszeniem problemu.

3.2. Podaj informacje potrzebne do odtworzenia problemu (wersja Windows,
rodzaj systemu plików, typ sieci lokalnej, wersja Far, wersje
zainstalowanych wtyczek, makropolecenia, itd. - wymagany i niezbędny
zestaw warunków do powtórzenia działań).

3.3. Jeżeli do odtworzenia problemu wymagane są specyficzne pliki, powinieneś
je dołączyć do wiadomości, tylko gdy całkowita wielkość wiadomości
nie przekroczy 80KB. Jeżeli wielkość przekroczy tę wartość, lepiej pliki
te umieścić na serwerze FTP lub HTTP i dodać link do tych plików w wiadomości.

3.4. Jeżeli problem dotyczy interfejsu API wtyczek, spróbuj napisać minimalną
wtyczkę testową, która demonstruje problem i dołącz archiwum (skompilowaną
wtyczkę i jej źródła) do wiadomości.

3.5. Odpowiedz na następujące pytania:
   - jakie operacje wykonywałeś?
   - jakiego rezultatu się spodziewałeś?
   - co stało się w zamian?

3.6. Podaj dodatkowe uwagi/komentarze (jeżeli to możliwe)

4. Uzupełnienia dotyczące MultiArc/ArcLite

4.1. Przy opisywaniu błędów MultiArc związanych z konkretnym archiwizatorem,
należy również podać jego wersję oraz linię poleceń dla niego.

4.2. Małe archiwum testowe jest niezbędne do odtworzenia problemu
(nie większe niż 30KB), lub mile widziany będzie link do takiego archiwum.

5. Uzupełnienia dotyczące FTP

5.1. Podczas opisywanie błędów wtyczki FTP, powinieneś podać jej wersję.
     Można ją odczytać z:
      1) informacji o wersji głównego pliki wtyczki (FarFtp.dll);
      2) menu Narzędzia, które jest widoczne po naciśnięciu Shift+F1
         w aktywnym panelu wtyczki.

5.2. Dziennik zdarzeń wtyczki
     Aby wygenerować pełny dziennik zdarzeń, powinieneś:
      a) zdefiniować nazwę pliku dziennika w opcjach wtyczki;
      b) włączyć opcję konfiguracyjną:
         [x] Raportuj zawartość folderu

5.3 Jeżeli problem nastąpi podczas pracy z serwerami, należy podać
    informacje na temat oprogramowania i systemu operacyjnego serwera,
    pożądane jest także uzyskanie dostępu do takiego serwera.

6. Ogólna uwaga dotycząca załączonych plików - specyficzne dla serwera
pocztowego jest to, że wszystkie załączniki z rozszerzeniami .exe, .dll,
.sys, .bat, .cmd, .pif, .cpl, .com, .vbs, i .js są usuwane.
Dlatego przed wysłaniem takich plików, należy je najpierw zarchiwizować.


                                  [ Grupa rozwojowa Far Manager ]
